<!DOCTYPE html>
<html>
	<head>
		<meta charset="UTF-8">
		<title>
			Квалитети младих
		</title>
		<link rel="stylesheet" href="../edit.css">
	</head>
	
	<body>
		<h3>Навигација:</h3>
			<ul>
				<li><a href="../index.html">Омладина и породични бизнис</a></li>
				<li><a href="../uvod/uvod.html">Увод</a></li>
				<li><a href="porbiz.html">Појам породичног бизниса</a></li>
				<li><a href="omladina.html">Појам омладине</a></li>
				<li><a href="odnosi.html">Однос омладине са осталима у породичном бизнису</a></li>
				<li><a href="zapošljavanje.html">Запошљавање омладине</a></li>
				<li><a href="kvaliteti.html">Квалитети младих</a></li>
				<li><a href="../zaključak/zaključak.html">Закључак</a></li>
				<li><a href="../zaključak/literatura.html">Литература</a></li>
			</ul>
		<hr>
		
		<h2>Квалитети младих</h2>
		
		<a href="k1.jpg" target="_blank"><img src="k1.jpg" height=164></a>
		
		<p>Један производ или услуга се не може на исти начин представити свим генерацијама. Старијим генерацијама су битније једне карактеристике производа, док се млађе генерације фокусирају на неке друге. Поред тога, имају другачије интересе тако да се већина производа не може пласирати и код старијих лица и код омладине. Док старији радници знају како да ефикасно приступе старијој клијентели, потребни су им нови људи за млађе генерације. Млади су боље упознати са тим шта је њиховим вршњацима битно, шта им је потребно, какве ствари их занимају... Једна ствар која је веома битна јесте и сам језик који се користи – сви званично говоре исти језик, али другачије фразе употребљавају и на другачији начин именују исте ствари млади и старији. Млађе муштерије и њихова питања и потребе ће боље разумети млађи радник, а као што смо спомињали, комуникација је веома битна у свим људским односима, па тако и међу муштеријама и произвођачима.
		<p>Да би се створила клијентела за неки производ, људи се прво морају информисати о самом постојању тог производа. То се ради кроз маркетинг. У друштву се све више користе новије технологије. Мобилни телефони, рачунари, телевизија, оглашавачки софтвер (adware), мултимедијални садржаји -  све су ово медији путем којих се у данашње време допире до људи. У филмовима, серијама и музичким спотовима можемо видети примере пласирања производа. У видеима на стриминг платформама све је чешће трајно спонзорисање канала или само једног прегледног (review) видеа. Ако се обрати пражња на врсту канала који се спонзорише и врсту производа који треба да буде приказан, могу се много прецизније циљати жељене демографске скупине. Слична прича важи и за рекламе унутар видео игара, апликација и на веб-сајтовима. Са овом културом се сусрећу сви, али нису сви свесни њеног начина функционисања.
		<p>Многи ни не обраћају пажњу на њу, док они који су је свесни могу веома добро да профитирају од ње. Млади, који су одрасли у оваквој потрошачкој култури, која се све више форсира и интегрише у наше свакодневне животе, су, услед великог личног искуства са самим начином таквог досезања до људи, најбољи стручњаци за коришћења нових технологија у маркетиншке сврхе. Од прецизности маркетинга зависи и његова ефикасност, а прецизност је овде много већа у односу на традиционалне начине рекламирања, попут билборда или новина.
		<p>Веома битна ствар коју треба испратити а може да доведе до развоја и раста предузећа јесу трендови. Услед постојања одређених трендова, одређени производи и саме карактеристике производа ће бити пожељнији. На пример, тренутно је активан тренд веганских производа због раста еколошке свести, или интегралних или безглутенских производа услед дијета или проблема са алергијама. Млади су упознатији са овим трендовима него старије генерације, тако да могу да информишу остатак предузећа о њима и да их подстакну да се усмере у тим правцима производње како не би заостали за конкурецијом. Најчешће су млади они који постављају трендове, тако да могу да започну трендове у сврху промовисања свог предузећа.
		<p>Ово је само један од нових начина пословања тј. проширења бизниса који су настали у ово време експоненцијалног раста и развића. Трендови долазе и одлазе, потребе друштва за одређеним стварима се мењају, настају нови проблеми који захтевају нова и иновативна решења. Млади, који су одрасли у другачијем друштву од одраслих имају другачије приступе и идеје и због тога могу да пронађу решења неких проблема који већ дуже време муче одрасле. Иновативни су и то представља велику предност. Породичним бизнисима које често карактерише традиционалност прети изумирање услед немогућности да се модернизују, а са иновативним младим радницима не само да могу да испрате конкуренцију, већ могу и да је престигну.
		<p>Физиолошки гледано, млади мозгови имају много већи капацитет учења и прилагођавања као и развића од старијих. Уз такав мозак, млади се могу лакше адаптирати свом окружењу, било то ново радно место, нови начин рада, нове технологије... У овом добу њихово знање је велико, али уз труд и рад на себи може постати још веће. Имају одређене способности, а могу и лакше да науче нове. Добар део тих способности је везан за информационе технологије које су повезане са разним деловима посла – од комуницирања са другима, до самог управљања машинама за производњу. Све се то веома брзо мења тако да је понекад битнија способност адаптације радника од самог знања о послу.
		<p>Као радна снага, млади са собом носе разне квалитете који могу бити веома корисни у бизнису ако им се да прилика и ако се ти квалитети добро искористе, али због мањка искуства, и са тим саме репутације која иде уз њега, са собом носе и одређену количину ризика при запослењу. Али тај ризик се не јавља само код младих. Запослење сваког радника носи ризике. Послодавци и старији радници треба да им дају прилику на радном месту јер су једном и они сами били у таквој позицији и неко је једном имао поверења у њих и запослио их. Можда им се неке њихове способности не чине корисним у тим тренутцима, али у породичном бизнису треба размишљати на дуже стазе – кроз неколико година ће се показати какви су заправо радници, показаће свој прави потенцијал, научиће како да обављају посао и евентуално га преузети од старијих радника кад за то дође време и потреба.
		<p>Као што се радна снага мења са генерацијама, и председништво бизниса се мења. У породичном бизнису је пракса да директора наследи други, млађи члан породице – по могућности син или ћерка, али у случају немања деце, директор може да размишља о неком другом члану породице. Најбитније је да се планира бизнис трансфер и да се смисли листа потенцијалних наследника. Затим се свако од њих понаособ процењује, све док се не одлучи ко ће бити наследник.
		<p>За наследника треба изабрати некога ко има став вође, ко је способан да започне иницијативу, ко је способан да слуша људе око себе, како саветнике и менаџере, тако и саме раднике, а да је у исто време способан да буде члан породице. Особа која води породични бизнис веома често води и саму породицу, тако да треба да је способна да преузме и ту одговорност. Бизнис трансфер је најкритичнији тренутак сваког породичног бизниса јер се већина бизниса угасила услед лошег извођења тог процеса. Али уз подршку целе породице, добрих саветника и менаџера и доброг правног тима, после успешно изведеног трансфера, бизнис ће доживети своју следећу генерацију, и тако даље, и тако даље...</p>
	
	</body>
</html>
