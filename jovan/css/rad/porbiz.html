<!DOCTYPE html>
<html>
	<head>
		<meta charset="UTF-8">
		<title>
			Појам породичног бизниса
		</title>
		<link rel="stylesheet" href="../edit.css">
	</head>
	
	<body>
		<h3>Навигација:</h3>
			<ul>
				<li><a href="../index.html">Омладина и породични бизнис</a></li>
				<li><a href="../uvod/uvod.html">Увод</a></li>
				<li><a href="porbiz.html">Појам породичног бизниса</a></li>
				<li><a href="omladina.html">Појам омладине</a></li>
				<li><a href="odnosi.html">Однос омладине са осталима у породичном бизнису</a></li>
				<li><a href="zapošljavanje.html">Запошљавање омладине</a></li>
				<li><a href="kvaliteti.html">Квалитети младих</a></li>
				<li><a href="../zaključak/zaključak.html">Закључак</a></li>
				<li><a href="../zaključak/literatura.html">Литература</a></li>
			</ul>
		<hr>
		
		<h2>Појам породичног бизниса</h2>
		
		<a href="f1.png" target="_blank"><img src="f1.png" height=164></a>
		
		<p>Породични бизнис је онај у ком се, поред једног члана породице – оснивача бизниса, налази бар још један члан те породице на било којој радној позицији.
		<p>Други чланови породице могу се налазити на свим позицијама – од кооснивача на самом врху, до најнижег слоја радника, као што могу бити у било ком сродству са оснивачем – син/ћерка, брат/сестра, муж/жена итд.
		<p>Један од основних циљева и тежњи сваког породичног бизниса је преношење истог на даље генерације. 
		<p>Породични бизнис је пример јединствене синтезе породичних <i>(емотивних)</i> и пословних <i>(економских)</i> интереса. Њихова главна залагања су квалитет, интегритет, заједништво. Централни интерес, као породици, јесте да су сви купци и корисници услуга задовољни. Они лакше и интимније продиру до муштерија и са таквим приступом себи омогућавају више редовних муштерија, које су на крају заслужне за опстанак тог бизниса.
		<p>Већина њих су мала предузећа која су позната у својој локалној заједници како по својим услугама, тако и по чињеници да једна породица управља њиме. Нека од њих, некад мала локална предузећа, временом су се развила у компаније, а уз мало среће и много труда и планирања су успела да се даље развију у светски познате корпорације. Неке од таквих корпорација су: <i>Форд</i>, <i>Фиат</i>, <i>Самсунг</i>, <i>Мефцедес</i>, <i>ЛГ</i> итд.
		<p>Код мањих бизниса оснивач и остали чланови породице су директно укључени у пословање на свим нивоима и они се називају активна породична предузећа. Код развијенијих породичних бизниса, чланови породице се најчешће налазе на кључним менаџерским позицијама. Осим чланова породице, практикује се да се међу менаџере укључе и не-чланови породице који нису толико везани за предузеће и могу пружити рационалнији поглед на стање у предузећу и на начине потенцијалног развића.
		<p>Осим активних породичних предузећа постоје и латентна која води само један члан породице, као и породична предузећа са одсутним власником предузећа у ком нико од чланова није укључен у вођење предузећа, већ то обавља група група људи у име породице. У овом раду ћемо се највише фокусирати на активна породична предузећа јер је за њих најкључније имати наследника који је добро упознат са послом и са осталим запосленима и који воли тај посао јер ће га он/она касније водити.
		<p>Власници породичних предузећа би требало од малена да упознају своју децу са послом који држе, на што занимљивији начин, никада против дечије воље. Док су мали, могу понекад да их одведу са собом на посао да разгледају радно окружење, упознају раднике, као и радници њих, виде шта се ради, евентуално мало помогну шта могу. Ако деца покажу интересовање за предузеће, онда их мало више укључити у рад. Показати им како шта функционише, упознати их са процедурама, давати корисне савете за вођење заната. Како одрастају, пуштати их да што више самостално раде. Увек треба разговарати са децом о њиховим интересовањима. Треба им дати до знања да, као чланови породице, увек имају опцију да се прикључе бизнису, али не треба их терати на то. Ако покажу знање и жељу за даљим академским напретком у некој области којом се предузеће бави или у области администрације, делатностима које би значајно помогле у развићу бизниса, треба их привући и мотивисати да се прикључе породичном раду. У супротном, треба их оставити да напредују својим путем уз максималну подршку јер их чињеница да нису део породичног бизниса не чини мање равноправним члановима те породице.</p>
		
	</body>
	
</html>
